---
title: Χτίστε το δικό σας Android ROM!
date: 2013-09-21T15:06:51+00:00
url: /χτίστε-το-δικό-σας-android-rom/
cover:
    image: δικό-σας-android-rom.jpg
categories:
  - deltaHacker
  - Σοβαρά
tags:
  - android
  - android rom
  - JXD S7300B
  - S7300
  - tablet

---
Η πλειονότητα των κατόχων σχετικών συσκευών δεν θα μπορούσε να νοιαστεί λιγότερο για το υπόλοιπο αυτής της πρότασης, εμείς ωστόσο θα θέλαμε να ξεκινήσουμε το παρόν άρθρο σημειώνοντας ότι το Android αποτελεί λογισμικό Ανοικτού Κώδικα (Open Source Software). Οι αναγνώστες του deltaHacker, βέβαια, ξεχωρίζουν από την όποια πλειονότητα. Ξέρουν, για παράδειγμα, πως το να έχει κανείς πρόσβαση στον κώδικα του Android σημαίνει ότι μπορεί να τον τροποποιήσει, να τον μεταγλωττίσει και να τον τρέξει σε μια συσκευή με επεξεργαστή κατάλληλης αρχιτεκτονικής. Τι θα λέγατε, λοιπόν, αν κάναμε ακριβώς αυτό, ώστε να φτιάξουμε το δικό μας Android ROM; Δεν ξέρουμε πώς το βλέπετε εσείς, αλλά εμείς τουλάχιστον θέλαμε να αλλάξουμε πολλά πράγματα στο λειτουργικό της δικής μας συσκευής&#8230;

Το Android δεν χρειάζεται συστάσεις. Προέρχεται από την Google και είναι το πλέον δημοφιλές λειτουργικό σύστημα για έξυπνα τηλέφωνα, tablets κι άλλες συσκευές. Ένα από τα κύρια χαρακτηριστικά του είναι ο Open Source χαρακτήρας του. Μπορεί, δηλαδή, να πάρει κάποιος το πρωτότυπο Android που δίνει η Google, να το μετατρέψει όπως επιθυμεί και να το μεταφέρει σε οποιαδήποτε συσκευή μπορεί να το τρέξει. Σε αυτό φυσικά βοηθάει το Linux, γύρω από το οποίο είναι χτισμένο το Android. Πρακτικά, το Linux είναι ο πυρήνας που δίνει ζωή στο hardware κι επιτρέπει στο Android να μιλά με κάθε είδους πλατφόρμα και με εκατοντάδες διαφορετικούς αισθητήρες. Κάθε ενδιαφερόμενος κατασκευαστής παίρνει το &#8220;βασικό&#8221; Android και χτίζει πάνω του &#8211;ή γύρω του, αν προτιμάτε&#8211; το δικό του λειτουργικό σύστημα, για τις δικές του συσκευές. Υπάρχουν, π.χ., εταιρείες που δημιουργούν ένα αρκετά διαφορετικό περιβάλλον, όπως επίσης κι εταιρείες που απλά προσθέτουν μερικές δικές τους εφαρμογές.

Σε αυτό το άρθρο θα μάθουμε να φτιάχνουμε τις δικές μας, προσαρμοσμένες εκδοχές του Android. Με άλλα λόγια, θα δούμε πώς δημιουργούμε τα δικά μας Android ROMs. Θα εξετάσουμε τους βασικούς καταλόγους του κώδικα και θα εξηγήσουμε πώς επεμβαίνουν οι κατασκευαστές, ώστε να τον φέρουν στα μέτρα τους. Θα παίξουμε κι εμείς λίγο με τις ρυθμίσεις, θα βγάλουμε μερικές εφαρμογές που θεωρούμε άχρηστες και, τέλος, θα χτίσουμε το Android από την αρχή. Επειδή κάνουμε τα πρώτα μας βήματα δεν θα ασχοληθούμε ιδιαίτερα με τον κώδικα, ούτε θα επέμβουμε στον πυρήνα. Πριν συνεχίσουμε αξίζει να σημειώσουμε ότι η δική μας συσκευή, που πλέον φέρει το δικό μας Android ROM, λειτουργεί άψογα 😉

> Διαβάστε ολόκληρο το άρθρο στο <a href="http://deltahacker.gr/2013/07/29/deltahacker022/" title="deltaHacker 022 - Oh-Bee-Ess-Dee Edition" target="_blank" rel="noopener noreferrer nofollow" class="broken_link">deltaHacker 022 (τεύχος Ιουλίου 2013)</a>.
