---
title: Ωραιότατη κορνίζα, αλλά για αληθινούς άντρες!
date: 2013-02-05T18:41:31+00:00
url: /ωραιότατη-κορνίζα-αλλά-για-αληθινούς/
cover:
    image: αλλά-για-αληθινούς.jpg
categories:
  - deltaHacker
  - Σοβαρά
tags:
  - busybox
  - linux
  - parrot df3120
  - picture frame

---
Οι ψηφιακές κορνίζες (picture frames) είναι συσκευές που έκαναν την εμφάνισή τους τα τελευταία χρόνια με σκοπό να αντικαταστήσουν τις παλιές, καλές και \*στατικές\* κορνίζες που είχαμε συνηθίσει. Οι συσκευές αυτές χρησιμοποιούν μια οθόνη για να προβάλλουν φωτογραφίες. Συνήθως περιέχουν αρκετές επιπλέον λειτουργίες, όπως Bluetooth και WiFi για απομακρυσμένη διαχείριση αλλά κι ανέβασμα φωτογραφιών. Οι ψηφιακές κορνίζες δεν είναι τίποτε άλλο από μικροί υπολογιστές, οι οποίοι συνήθως τρέχουν ένα Linux-based λειτουργικό. Το Linux είναι η ευκολότερη, πιο προσβάσιμη (διαθέσιμο το source code) και πιο φθηνή (δωρεάν) λύση, για αυτό και τη συναντάμε σχεδόν παντού &#8212; ακόμη και στις κορνίζες μας. Τι θα γινόταν αν μπορούσαμε να τρέξουμε τη δική μας διανομή Linux, πάνω στην ψηφιακή μας κορνίζα; Σίγουρα το hardware δεν φτιάχτηκε για κάτι τέτοιο και θα συναντήσουμε κάποια εμπόδια, αλλά Γιατί Όχι (TM);

Δυστυχώς για εμάς, δεν μπορούμε να πειράξουμε οποιαδήποτε κορνίζα βρούμε με το &#8220;έτσι θέλω&#8221;. Η κορνίζα θα πρέπει α) να έχει το κατάλληλο hardware και β) να υπάρχει η ανάλογη υποστήριξη και προεργασία από άλλους περίεργους, σαν εμάς.

Λίγους μήνες πριν είχε γίνει \*πανικός\* γύρω από το Parrot DF3120. Πρόκειται για ένα αρκετά μικρό picture frame, ικανό να τρέξει Linux αλλά και κάποια επιπλέον προγράμματα. Η μικρή αυτή ψηφιακή κορνίζα έχει αρκετά ενδιαφέροντα χαρακτηριστικά όπως Bluetooth, αισθητήρα φωτός αλλά και φυσικά υποστήριξη για κάρτες SD. Το πιο εντυπωσιακό χαρακτηριστικό της συσκευής είναι βέβαια η τιμή: μόλις 10 λίρες Αγγλίας, δηλαδή περίπου 12,50 ευρώ! Δυστυχώς για εμάς, οι συσκευές αυτές είναι τόσο περιζήτητες που δε θα τις βρούμε εύκολα. Εμφανίζονται κατά καιρούς στα eBay και Amazon, συνήθως με τιμές αρκετά υψηλότερες από την αρχική. Με λίγη τύχη και πολλή υπομονή, όμως, θα βρούμε κάποια. Ο γράφων, π.χ., βρήκε και προμηθεύτηκε μία &#8212; κι ας την πλήρωσε σχεδόν στη διπλάσια τιμή.

> Διαβάστε όλο το άρθρο στο <a href="http://deltahacker.gr/2013/01/16/deltahacker016/" title="deltaHacker 016 - Lost Winter Edition" target="_blank" rel="noopener noreferrer nofollow" class="broken_link">deltaHacker 016 (τεύχος Ιανουαρίου 2013)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking, δίκτυα, ασφάλεια, προγραμματισμό και ηλεκτρονικά, που δεν κυκλοφορεί στα περίπτερα και απευθύνεται σε όλους, θα τις <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">βρείτε εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Συνδρομές και τεύχη" target="_blank" rel="noopener noreferrer nofollow" class="broken_link">σχετική φόρμα</a>.
