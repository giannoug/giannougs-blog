---
title: Demoscene
date: 2013-07-12T17:39:27+00:00
url: /demoscene/
cover:
    image: demoscene.jpg
categories:
  - deltaHacker
  - Σοβαρά
tags:
  - demoscene

---
Αν και δεν μας αρέσουν τα τυχερά παιχνίδια &#8211;geeks είμαστε και ξέρουμε να εκτιμούμε τις πιθανότητες&#8211;, θα στοιχηματίζαμε άνετα ότι έχει πέσει στα χέρια σας \*τουλάχιστον\* μία φορά κάποιος key generator. Όχι ότι το επιδιώξατε, αλλά έτυχε. Πιθανώς λοιπόν να &#8216;χετε παρατηρήσει ότι τα μικρά αυτά προγράμματα ενσωματώνουν συχνά και κάποιο demo. Και κάπως έτσι, εντελώς τυχαία, όλοι μας έχουμε έρθει σε επαφή με τη λεγόμενη demoscene!

Τα διάφορα key generators ή αλλιώς keygens συνοδεύονται από ηλεκτρονική μουσική και προβάλλουν διάφορα γραφικά. Δεν είναι πάντα κάτι το φανταχτερό, ούτε κάτι που θα μας αφήσει με το στόμα ανοιχτό. Απλά, πρόκειται για την υπογραφή της ομάδας που κατάφερε να σπάσει την εφαρμογή για την οποία γράφτηκε το keygen. Αν λοιπόν έχετε δει έστω και μια φορά ένα τέτοιο πρόγραμμα, τότε έχετε πάρει ήδη μια γεύση από τη λεγόμενη demoscene! Μαζί με την επίδειξη δύναμης μιας ομάδας, η οποία καταφέρνει και α) βρίσκει κάποιο πρόγραμμα και β) το σπάζει (σε χρόνο ρεκόρ), συχνά γίνεται κι επίδειξη των καλλιτεχνικών δυνατοτήτων. Έτσι, οι μεγάλες ομάδες cracking απαρτίζονται από πολλά άτομα, που θα μπορούσαμε να τα χωρίσουμε σε δύο υποομάδες: Σε αυτούς που προσπερνούν τις δικλείδες ασφαλείας των προγραμμάτων και σε εκείνους που δημιουργούν τα γραφικά και τη μουσική, τα οποία συνοδεύουν τα προγράμματα της ομάδας. Φυσικά, ο διαχωρισμός αυτός δεν είναι απόλυτος. Υπάρχουν και μέλη αυτών των ομάδων που καταπιάνονται με αμφότερες τις εργασίες. Όπως καταλαβαίνετε, μιλάμε για προγραμματιστές με μεράκι και μεγάλο ταλέντο!

> Διαβάστε ολόκληρο το άρθρο στο <a href="http://deltahacker.gr/2013/06/01/deltahacker020/" title="deltaHacker 020 - Happy Trees Edition" target="_blank" rel="noopener noreferrer nofollow" class="broken_link">deltaHacker 020 (τεύχος Μαΐου 2013)</a>.
