---
title: Ανώνυμα domains, από το δίκτυο του namecoin
date: 2014-04-13T17:17:00+00:00
url: /anonima-domains-apo-diktio-tou-namecoin/
cover:
    image: anonima-domains-apo-to-diktio-tou-namecoin.jpg
categories:
  - deltaHacker
tags:
  - bitcoin
  - cryptocurrency
  - namecoin

---
Με το Bitcoin έχουμε ασχοληθεί αρκετές φορές. Προσφάτως, μάλιστα, σε σχετικό άρθρο στο τεύχος 026, εξερευνήσαμε τις επιλογές για όσους σκοπεύουν να καταπιαστούν σοβαρά με το mining χωρίς να καταξοδευτούν. Θα μπορούσαμε να πούμε ότι κοντεύουμε να το βαρεθούμε το Bitcoin, η αλήθεια ωστόσο είναι ότι το αγαπάμε ακόμα 😀 Σε μια πρόσφατη ηλεκτρονική περιπλάνηση, πέσαμε πάνω στο Namecoin. Πριν σκεφτείτε κάτι στο στιλ &#8220;πφ, ακόμη ένα ψηφιακό νόμισμα&#8221;, όπως σκέφτηκε ο γράφων, επιτρέψτε μας να σας εξηγήσουμε. Πιστεύουμε ότι στο τέλος θα σας κάνουμε να το αγαπήσετε \*και\* αυτό, \*και\* εσείς.

Ας πάρουμε τα πράγματα από την αρχή. Το Namecoin είναι ένα ψηφιακό νόμισμα. Όσα γνωρίζουμε γι&#8217; αυτού του είδους τα νομίσματα, ισχύουν κι εδώ. Η σχετική ορολογία (mining, wallet, κ.ά.) διατηρείται, χωρίς την παραμικρή αλλαγή. Το Namecoin στηρίζεται στον κώδικα του Bitcoin, αλλά χρησιμοποιεί διαφορετικό block chain και φυσικά το δικό του δίκτυο. Έτσι, το Namecoin ζει κι εξελίσσεται εντελώς ανεξάρτητα από το Bitcoin. Με το Namecoin μπορούμε να πραγματοποιούμε αγορές, αλλά μπορούμε να κάνουμε και κάτι που δεν γίνεται με κανένα άλλο ψηφιακό νόμισμα: Μπορούμε να αγοράζουμε domains, μέσα στο δίκτυο του νομίσματος. Το ενδιαφέρον στοιχείο είναι ότι η διαχείριση αυτών των domains ακολουθεί μια διαφορετική φιλοσοφία από αυτήν που γνωρίζουμε με τα &#8220;φυσιολογικά&#8221;, ιντερνετικά domains. Αντί να υπάρχει μια κεντρική αρχή διαχείρισης, τα domains κατανέμονται μέσα από το \*ανώνυμο\* δίκτυο του νομίσματος. Η κατάληξη (TLD) αυτών των domains είναι .bit (dot-bit). Σε αυτό το άρθρο θα δούμε πώς μπορούμε να κατοχυρώσουμε τα δικά μας domains χρησιμοποιώντας το Namecoin, πώς μπορούμε να τα χρησιμοποιήσουμε σαν \*κανονικά\* domains και, φυσικά, πώς μπορούμε να επισκεπτόμαστε σελίδες που κατοικούν σ&#8217; αυτά τα domains&#8230;

> Διαβάστε ολόκληρο το άρθρο στο <a href="http://deltahacker.gr/2014/01/31/deltahacker028/" title="deltaHacker 028 - Unmet Deadline Edition" target="_blank" rel="noopener noreferrer nofollow" class="broken_link">deltaHacker 028 (τεύχος Ιανουαρίου 2014)</a>.
