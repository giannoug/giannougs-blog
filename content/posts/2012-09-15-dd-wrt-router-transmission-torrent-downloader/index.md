---
title: Μετατρέψτε τον router σε ωραιότατο torrent downloader!
date: 2012-09-15T15:36:27+00:00
url: /dd-wrt-router-transmission-torrent-downloader/
cover:
    image: dd-wrt-router-transmission-torrent-downloader.jpg
categories:
  - deltaHacker
  - Σοβαρά
tags:
  - dd-wrt
  - how to
  - linux
  - router
  - torrent
  - transmission

---
Το (νέο) νέο μας router είναι πλέον πιο δυνατό από ποτέ. Στο άρθρο του deltaHacker 011 που αρχίζει από τη σελίδα 60, μιλήσαμε για τα after market firmware των routers, αναφέραμε τις μικροδιαφορές μεταξύ τους κι επιλέξαμε το dd-wrt για το δικό μας. Συζητήσαμε για το πώς βρίσκουμε μια έκδοση συμβατή με το hardware που διαθέτουμε, για το πώς την εγκαθιστούμε εύκολα και τέλος, από ένα ύψος εννέα περίπου χιλιομέτρων, είδαμε όλες τις νέες δυνατότητες και ρυθμίσεις που μας προσφέρονται. Το τι μπορούμε να κάνουμε από εδώ και πέρα είναι το ενδιαφέρον της υπόθεσης και, σε πολύ λίγο, θα καταλάβουμε γιατί η αλλαγή του firmware στον router ήταν ένα από τα καλύτερα πράγματα που κάναμε για το τοπικό μας δίκτυο.

Μέχρι τώρα δεν έχουμε δει καθόλου την πιο εξειδικευμένη πλευρά του νέου firmware, το οποίο, ας μην ξεχνάμε, είναι μια κανονικότατη διανομή Linux. Θα θυμόσαστε ίσως ότι στο προηγούμενο τεύχος δεν ασχοληθήκαμε καθόλου με την καρτέλα Services του web panel. Στην καρτέλα αυτή θα βρούμε από FTP server μέχρι ολόκληρους VPN servers, έτοιμους να μπουν σε λειτουργία με ελάχιστα κλικ. Επίσης, από τη στιγμή που το ρουτεράκι μας έχει ουσιαστικά μετατραπεί σε ένα κανονικότατο Linux box, σίγουρα μπορούμε να τρέχουμε κι «εξωτερικά» προγράμματα σ” αυτό. Αλλά δεν έχει πολύ νόημα να κάνουμε καταγραφή λειτουργιών και δυνατοτήτων. Αντίθετα, αποφασίσαμε να σας δείξουμε στην πράξη μερικές από τις νέες δυνατότητες που μας προσφέρονται, μετατρέποντας το μικρό μας router σε έναν κανονικότατο torrent downloader. Αυτή η λειτουργία μάλλον δεν ήταν στα σχέδια του κατασκευαστή, μολαταύτα κάτι μας λέει ότι θα τη βρείτε εξαιρετικά χρήσιμη 🙂 Ο downloader θα ελέγχεται μέσω web panel και, φυσικά, τα κατεβασμένα αρχεία θα τα παίρνουμε μέσω FTP ή SMB.

> Διαβάστε όλο το άρθρο στο <a href="http://deltahacker.gr/2012/09/11/deltahacker012/" title="deltaHacker 012 – California Dreaming Edition" target="_blank" rel="noopener noreferrer nofollow" class="broken_link">deltaHacker 012 (τεύχος Σεπτεμβρίου 2012)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking και security που δεν κυκλοφορεί στα περίπτερα και απευθύνεται σε όλους, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Αγορές τευχών & συνδρομών" target="_blank" rel="noopener noreferrer nofollow" class="broken_link">σχετική φόρμα</a>.
