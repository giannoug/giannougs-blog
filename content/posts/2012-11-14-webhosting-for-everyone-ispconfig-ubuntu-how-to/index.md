---
title: Webhosting για όλους! (ISPConfig / Ubuntu how-to)
date: 2012-11-14T11:56:24+00:00
url: /webhosting-for-everyone-ispconfig-ubuntu-how-to/
cover:
    image: webhosting-for-everyone-ispconfig-ubuntu-how-to.jpg
categories:
  - deltaHacker
  - Σοβαρά
tags:
  - ispconfig
  - server
  - ubuntu
  - vps

---
Η αλήθεια είναι πως τα πακέτα web hosting είναι αρκετά φθηνά Στις Μέρες Μας (TM). Το ερώτημα όμως, τουλάχιστον για τους αναγνώστες του deltaHacker, είναι άλλο: Γιατί να αγοράσουμε ένα τέτοιο πακέτο; Σκεφτείτε το. Αρκετοί εξ ημών διαθέτουμε ήδη ένα VPS και θα μπορούσαμε άνετα να σηκώσουμε έναν web server, καθώς κι όλες τις άλλες υπηρεσίες που προσφέρουν τα αξιοπρεπή πακέτα web hosting. Εξάλλου, όσοι δεν έχουν VPS θα μπορούσαν να αποκτήσουν έναν, δίνοντας τα ίδια ή και λιγότερα χρήματα απ” όσα θα απαιτούσε κάποιο πακέτο web hosting&#8230;

Όταν νοικιάζει κάποιος ένα VPS αποκτά μόνο την πρόσβαση στο απομακρυσμένο (εικονικό) σύστημα, μέσα από ένα panel διαχείρισης. Από εκεί και ύστερα ο χρήστης μπορεί να επιλέξει ποιο λειτουργικό θέλει να εγκαταστήσει και είναι στο χέρι του να κάνει οτιδήποτε θέλει με το σύστημα. Εμείς θα δούμε τη διαδικασία για τη μετατροπή ενός VPS σε υπερπλήρη web server, με όλες τις υπηρεσίες που παρέχουν τα πλούσια πακέτα web hosting. Αναλυτικά, θα δούμε την εγκατάσταση του web server και της βάσης δεδομένων, καθώς κι ορισμένων βοηθητικών υπηρεσιών όπως η πρόσβαση μέσω FTP και η λήψη/αποστολή email. Τέλος, θα παρουσιάσουμε την εγκατάσταση, τη ρύθμιση και τη λειτουργία ενός αξιόλογου web hosting panel, που ακούει στο όνομα ISPConfig.

Πριν ξεκινήσουμε την παρουσίασή μας οφείλουμε να πούμε δυο λόγια για το σύστημα στο οποίο εργαστήκαμε. Για την πραγματοποίηση του εγχειρήματος, λοιπόν, βασιστήκαμε σε έναν OpenVZ VPS, παρόμοιο με εκείνα που γνωρίσαμε στα σχετικά άρθρα που φιλοξενούμε στα deltaHacker 005 και 006. Βέβαια, για την εύρυθμη λειτουργία των υπηρεσιών που εγκαταστήσαμε, απαιτούνται τουλάχιστον 512MB μνήμης RAM. Αυτό το σχετικά υψηλό –για τα δεδομένα ενός φθηνού VPS– όριο, αποτελεί τον μοναδικό αυστηρό περιορισμό που θα πρέπει να σεβαστείτε οπωσδήποτε, για να πετύχετε αξιοπρεπή αποτελέσματα. Επίσης, στήνοντας το δικό μας σύστημα αποφασίσαμε να μην εγκαταστήσουμε κάποιο φίλτρο για spam, ούτε κάποιο antivirus. Θεωρήσαμε ότι με αυτά τα βήματα θα ξεφεύγαμε αρκετά από τον αρχικό μας στόχο, ενώ θα αυξάναμε ακόμα περισσότερο τις απαιτήσεις σε μνήμη. Εξάλλου, οι χρήστες του συστήματος (εμείς κι ορισμένοι φίλοι) μπορούμε να φυλαγόμαστε και χωρίς αυτά — ή τουλάχιστον έτσι θέλουμε να πιστεύουμε 🙂

> Διαβάστε όλο το άρθρο στο <a href="http://deltahacker.gr/2012/11/13/deltahacker014/" title="deltaHacker 014 – Ημέρες Ραδιοφώνου Edition" target="_blank" rel="noopener noreferrer nofollow" class="broken_link">deltaHacker 014 (τεύχος Νοεμβρίου 2012)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking, δίκτυα, ασφάλεια, προγραμματισμό και ηλεκτρονικά που δεν κυκλοφορεί στα περίπτερα και απευθύνεται σε όλους, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Αγορές τευχών & συνδρομών" target="_blank" rel="noopener noreferrer nofollow" class="broken_link">σχετική φόρμα</a>.