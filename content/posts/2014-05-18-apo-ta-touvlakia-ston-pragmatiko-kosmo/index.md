---
title: Από τα τουβλάκια στον πραγματικό κόσμο
date: 2014-05-18T15:31:04+00:00
url: /apo-ta-touvlakia-ston-pragmatiko-kosmo/
cover:
    image: 'apo-ta-touvlakia-ston-pragmatiko-kosmo.jpg'
categories:
  - deltaHacker
tags:
  - minecraft
  - python
  - Raspberry Pi
  - raspbian

---
Μας αρέσουν τα παιχνίδια, το ομολογούμε! Όχι, δεν καταλάβατε καλά. Δεν εννοούμε μόνο τα παιχνίδια που περιλαμβάνουν, π.χ., το στήσιμο ενός server και των σχετικών υπηρεσιών, το Arduino και τον προγραμματισμό. Μας αρέσουν \*και\* τα computer games. Αυτά που έχει στο νου της η μάνα μας κι ο πατέρας μας, όταν γκρινιάζουν. Εντάξει, δεν τρελαινόμαστε για όλους τους τίτλους που κυκλοφορούν, ούτε θα δηλώναμε &#8220;gamers&#8221;. Αν βρούμε κάτι καλό, όμως, θα κολλήσουμε για τα καλά. Τα τελευταία τρία χρόνια, ας πούμε, έχουμε σκαλώσει με το Minecraft&#8230;

Αν είσαστε από τα παιδιά που μεγάλωσαν με Lego, πρέπει να σας πούμε ότι το Minecraft αποτελεί τη φυσική συνέχεια αυτού του κλασσικού παιχνιδιού. Πέρα από τις απλές κατασκευές που μπορεί να φτιάξει κανείς, μπορεί να προσθέσει διάφορα mod στο παιχνίδι και να δημιουργήσει \*οποιαδήποτε\* κατασκευή επιθυμεί: Από απλές μηχανές και υπολογιστές που προγραμματίζονται σε LUA, μέχρι ατομικούς αντιδραστήρες. Ας μην ξεφεύγουμε όμως, διότι γνωρίζετε πόσο εύκολα ενθουσιαζόμαστε. Αναρωτιέστε τώρα τι σχέση έχει το Minecraft με το περιοδικό μας; Αναρωτιέστε πώς τα συνδυάσαμε και τι σκοπεύουμε να κάνουμε;

## Τι εννοεί ο ποιητής;

Πριν ξεκινήσουμε την ανάλυσή μας, πρέπει να σας πούμε ότι μας ενδιαφέρει μόνο το τεχνικό του μέρος του παιχνιδιού. Τα στοιχεία του gameplay, οι τρόποι επιβίωσης στον κόσμο του παιχνιδιού κι άλλα τέτοια, μας αφήνουν (για την ώρα τουλάχιστον) αδιάφορους και δεν θα τα αγγίξουμε σε αυτό το άρθρο. (Νομίζατε ότι θα κάναμε ανάλυση στο παιχνίδι, ε; Χα!)

Το Minecraft, για όσους δεν το γνωρίζουν, είναι ένα παιχνίδι τύπου &#8220;sandbox&#8221;. Ο χρήστης είναι περιορισμένος στο δικό του κόσμο κι εκεί είναι απόλυτα ελεύθερος να κάνει οτιδήποτε θέλει. Όλος ο κόσμος του Minecraft είναι φτιαγμένος από &#8220;κουτάκια&#8221; που ονομάζονται blocks. Οι δύο πιο σημαντικές ενέργειες που μπορεί να κάνει ο παίκτης, είναι να σπάσει (να καταστρέψει) ή να τοποθετήσει νέα blocks. Έτσι, μπορεί να αλλάξει τη δομή του κόσμου εντελώς. Μπορεί να χτίσει τεράστιες πόλεις και πολύπλοκες μηχανές &#8212; ή να τον γεμίσει με πυρηνικές βόμβες και να τα τινάξει όλα στον αέρα. Όπως είπαμε ήδη, ο κόσμος αποτελείται μόνο από blocks, τα οποία μπορεί να είναι από χώμα, πέτρα και διάφορα άλλα υλικά. Υπάρχουν επίσης κάποια &#8220;ειδικά&#8221; blocks, όπως οι διακόπτες και τα κουμπιά, τα tripwires και διάφοροι άλλοι &#8220;αισθητήρες&#8221;, τους οποίους μπορούμε να ελέγξουμε μέσα από το παιχνίδι αλλά κι εκτός αυτού.

> Διαβάστε ολόκληρο το άρθρο στο <a href="http://deltahacker.gr/2014/04/30/deltahacker031/" title="deltaHacker 031 - True Randomness Edition" target="_blank" rel="noopener noreferrer nofollow" class="broken_link">deltaHacker 031 (τεύχος Απριλίου 2014)</a>.
