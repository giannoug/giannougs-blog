---
title: Αναγνώριση χρωμάτων με το Arduino
date: 2014-02-02T19:45:03+00:00
url: /anagnorisi-chromaton-arduino/
cover:
    image: anagnorisi-chromaton-me-to-arduino.jpg
categories:
  - deltaHacker
tags:
  - arduino

---
Μήπως θέλετε να κατασκευάσετε ένα απλό ρομποτάκι που κινείται ακολουθώντας μια γραμμή στο δάπεδο; Μήπως κάποιο εξελιγμένο, που ακολουθεί ένα συγκεκριμένο χρώμα; Μήπως πάλι θέλετε μόνο έναν απλό τρόπο για να διαβάζετε τα χρώματα των φυσικών αντικειμένων, ώστε να τα αναπαράγετε στον υπολογιστή; Σε κάθε περίπτωση, χρειάζεστε έναν απλό αισθητήρα χρωμάτων. Κάτι τέτοιο χρειαστήκαμε κι εμείς &#8212; κι αποφασίσαμε να το κατασκευάσουμε.

Κατά καιρούς έχουμε δει πολλές κατασκευές με το Arduino κι έχουμε επιστρατεύσει διάφορους αισθητήρες. Βέβαια, τα εξαρτήματα που χρησιμοποιούσαμε ήταν σχεδιασμένα για μια απλή λειτουργία, ενώ μπορούσαν να συνδεθούν και να επικοινωνήσουν με το Arduino χωρίς κόπο. Οι αισθητήρες αυτοί, ανάλογα με τη λειτουργία αλλά και την εσωτερική πολυπλοκότητά τους, στοίχιζαν από ελάχιστα μέχρι και αρκετές δεκάδες ευρώ. Σε μια κατασκευαστική περιπέτεια &#8211;από εκείνες στις οποίες ο γράφων μπλέκει πολύ συχνά&#8211; χρειάστηκε να επιστρατεύσουμε έναν ανιχνευτή χρώματος. Μόνο που το κόστος για ένα τέτοιο εξάρτημα ήταν αρκετά υψηλό, ενώ το πακέτο θα αργούσε να φτάσει. Κάπως έτσι, αναγκαστήκαμε να ψάξουμε για μια εναλλακτική λύση και η αλήθεια είναι ότι την βρήκαμε αμέσως. Για να μην τα πολυλογούμε, αποφασίσαμε να φτιάξουμε μόνοι μας έναν αισθητήρα για τον εντοπισμό/αναγνώριση των χρωμάτων, ξοδεύοντας ελάχιστα ευρώ. Η υλοποίηση που θα παρουσιάσουμε θα βασιστεί σε υλικά που, λίγο πολύ, υπάρχουν στο συρτάρι όλων εκείνων που ασχολούνται με τα ηλεκτρονικά. Σε αυτό το άρθρο, λοιπόν, θα δούμε την κατασκευή του αισθητήρα και θα πούμε δυο λόγια και για τη Φυσική που κρύβεται πίσω από την λειτουργία του. Πριν ξεκινήσουμε, όμως, νομίζουμε ότι πρέπει να μιλήσουμε λίγο παραπάνω για το τι ακριβώς σκοπεύουμε να κάνουμε &#8212; και για το πώς θα το πετύχουμε.

> Διαβάστε ολόκληρο το άρθρο στο <a href="http://deltahacker.gr/2013/12/31/deltahacker027/" title="deltaHacker 027 - Mind The Gap Edition" target="_blank" rel="noopener noreferrer nofollow" class="broken_link">deltaHacker 027 (τεύχος Δεκεμβρίου 2013)</a>.
