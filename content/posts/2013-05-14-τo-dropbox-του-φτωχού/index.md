---
title: To Dropbox του φτωχού
date: 2013-05-14T13:53:34+00:00
url: /τo-dropbox-του-φτωχού/
cover:
    image: o-dropbox-του-φτωχού.jpg
categories:
  - deltaHacker
  - Σοβαρά
tags:
  - dropbox
  - home server
  - owncloud
  - server
  - ubuntu

---
Το cloud αποτελεί το μέλλον στην αποθήκευση δεδομένων. Αυτό πιστεύουν όσοι έχουν δοκιμάσει το Dropbox ή και άλλες υπηρεσίες, που προσφέρουν αποθηκευτικό χώρο \*κάπου\* στο Internet. Μια δοκιμή θα πείσει κι εσάς γι&#8217; αυτό! Γιατί όμως να εμπιστευτούμε τα αρχεία μας σε \*τρίτους\* και γιατί να πληρώσουμε για λίγο παραπάνω χώρο, τη στιγμή που μπορούμε να στήσουμε μόνοι μας ανάλογες υπηρεσίες;

Δεν είναι λίγες οι φορές που ακούμε για επιθέσεις σε υπηρεσίες που προσφέρουν αποθηκευτικό χώρο, ενώ μερικές φορές μαθαίνουμε ότι διέρρευσαν passwords ή ακόμη και αρχεία χρηστών! Πέρα εξάλλου από τις επιθέσεις, μια μικρή απερισκεψία από έναν υπάλληλο είναι αρκετή για να εκτεθούν χιλιάδες χρήστες στο έλεος κάποιου περίεργου, που ήταν στο σωστό μέρος, τη σωστή στιγμή. Όταν όμως έχουμε εμείς οι ίδιοι τον έλεγχο του αποθηκευτικού χώρου, αν μη τι άλλο νιώθουμε περισσότερο ασφαλείς. Εξάλλου, έχοντας τον πλήρη έλεγχο του σχετικού συστήματος, μπορούμε να προσθέτουμε αποθηκευτικό χώρο αλλά και νέες δυνατότητες κατά βούληση. Φυσικά, το δικό μας σύστημα δεν θα είναι σώνει και καλά πιο ασφαλές από εκείνα των εμπορικών υπηρεσιών, από την άλλη όμως είναι λιγότερο πιθανό να αποτελέσει στόχο για τους επιτήδειους.

Επιτρέψτε μας να σας συστήσουμε το ownCloud! Πρόκειται για μια εφαρμογή Open Source που προσφέρει τις ίδιες δυνατότητες &#8211;και σε ορισμένες περιπτώσεις παραπάνω&#8211; με εκείνες γνωστών υπηρεσιών δικτυακής αποθήκευσης. Το ownCloud μάς παρέχει τη δυνατότητα εύκολης δημιουργίας ενός δικτυακού αποθηκευτικού χώρου, ο οποίος μάλιστα θα υποστηρίζει και το λεγόμενο &#8220;συγχρονισμό&#8221; μεταξύ των υπολογιστών μας. Επιπλέον, το ownCloud είναι δυνατόν να πλαισιωθεί από διάφορα πρόσθετα, τα οποία προσδίδουν δυνατότητες που δεν θα γνωρίσει ποτέ του το Dropbox και οι άλλες εμπορικές υπηρεσίες&#8230;

> Διαβάστε ολόκληρο το άρθρο στο <a href="http://deltahacker.gr/2013/04/23/deltahacker019/" title="deltaHacker 019 - Northern Lights Edition" target="_blank" rel="noopener noreferrer nofollow" class="broken_link">deltaHacker 019 (τεύχος Απριλίου 2013)</a>.
