---
title: ΔΕΗ, the uptime killer.
date: 2010-05-16T12:09:31+00:00
url: /deh-the-uptime-killer/
cover:
  image: uptime.jpg
categories:
  - Μαλακίες
tags:
  - home server
  - linux
  - slave-pc
  - uptime

---
Εκεί που λες &#8220;Πσσσς κοίτα πόσες μέρες κράτησε η μαλακία χωρίς restart!&#8221; κλείνουν τα φώτα. Δεν πειράζει, κεράκι, καντιλάκι και κανένα βιβλιαράκι και θα περάσει η ώρα. Θα σου πω όμως κάτι, οι υπολογιστές δεν δουλεύουν με κερί.

Χτες το βράδυ είχε διακοπή ρεύματος. Τι σημαίνει αυτό; Ευκαιρία να ξεκολλήσεις από το PC για καμιά ώρα, να σκεφτείς τι κάνανε όταν δεν είχανε ρεύμα τις παλαιολιθικές εποχές και άλλα τέτοια βαρετά και ωραία. Μπορείς επίσης να ξενερώσεις γιατί έχασες το uptime των 120 ημερών στον home server και να σκεφτείς γιατί δεν είχες βάλει UPS. Δεν πειράζει όμως, ευκαιρία να ξεκινήσει το νέο kernel!

Αφού λοιπόν το έχασε ήταν ευκαιρία να πεταχτούν άχρηστες εφαρμογές (web server, mysql κτλ) γιατί πριν κάνα μήνα έτρεχε από εκεί το blog και γενικά έγινε ένα facelift. Αφού λοιπόν είναι καθαρός τώρα, να δούμε σε πόσες μέρες θα ξανακάνει διακοπή η ΔΕΗ.