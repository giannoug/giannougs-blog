---
title: Arduino Says!
date: 2012-02-10T21:23:00+00:00
url: /arduino-says-simon-game/
cover:
    image: arduino-says-simon-game.jpg
categories:
  - deltaHacker
  - Σοβαρά
tags:
  - arduino
  - simon says

---
Πόσο καλή μνήμη (νομίζετε ότι) έχετε; Θέλετε να τη δοκιμάσετε και ταυτόχρονα να την εξασκήσετε; Αν ναι, σας έχουμε τη λύση: Ένα μικρό αλλά εκνευριστικό, εχμ, εθιστικό παιχνίδι μνήμης. Αν πάλι η μνήμη σας είναι άριστη και δεν σηκώνει καμία αμφισβήτηση αυτό, μπορείτε και πάλι να φτιάξετε το παιχνιδάκι μας! Έτσι, για να εκτονώσετε τη δημιουργικότητά σας 😉

Αν και δεν είναι αρκετά διαδεδομένο στην Ελλάδα –τουλάχιστον εγώ δεν το συνάντησα στα παιδικά μου χρόνια–, το Simon είναι ένα παλιό και κατά κάποιο τρόπο γνώριμο παιχνίδι μνήμης. Όχι παιχνίδι στον υπολογιστή, παιχνίδι σαν αυτά που είχαμε μικροί: Πλαστικό και βαρύ, μ’ ένα συρόμενο διακόπτη on-off και μπαταρίες. Στην αρχική του μορφή, το Simon ήταν κυκλικό κι είχε τέσσερα χρωματιστά κουμπιά, με τέσσερα λαμπάκια (ένα κάτω από κάθε κουμπί). Ο εγκέφαλος του παιχνιδιού (ο Simon) αναβόσβηνε τα λαμπάκια με τυχαία σειρά και περίμενε από το χρήστη να πατήσει με την ίδια ακριβώς σειρά, τα αντίστοιχα κουμπιά. Κάθε φορά που ο παίκτης αναπαρήγαγε σωστά την αλληλουχία πατημάτων, το παιχνίδι γινόταν δυσκολότερο: Τα λαμπάκια που αναβόσβηναν γίνονταν περισσότερα κι ο παίκτης έπρεπε να θυμάται όλο και μεγαλύτερες αλληλουχίες! Εάν ο παίκτης έκανε ένα λάθος, το παιχνίδι άρχιζε από την αρχή.

Όπως υποψιάζεστε, δεν πρόκειται να πάρουμε τους δρόμους και τα μαγαζιά. Δεν θα προσπαθήσουμε να βρούμε το Simon για να το αγοράσουμε, αλλά θα φτιάξουμε το δικό μας. Θα χρειαστούμε μόνο το Arduino, τέσσερα LED κι άλλους τόσους διακόπτες.

> Διαβάστε όλο το άρθρο στο <a href="http://deltahacker.gr/2012/02/09/deltahacker005/" title="deltaHacker 005 – Hack and Learn edition" target="_blank" rel="noopener noreferrer nofollow" class="broken_link">deltaHacker Φεβρουαρίου (τεύχος 005)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking και infosec που δεν κυκλοφορεί στα περίπτερα, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Αγορές τευχών & συνδρομών" target="_blank" rel="noopener noreferrer nofollow" class="broken_link">σχετική φόρμα</a>.