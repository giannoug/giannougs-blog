---
title: Houston, we’ve got a problem
date: 2009-06-10T23:14:57+00:00
url: /houston-weve-got-a-problem/
categories:
  - Σοβαρά

---
Ίσως παρατηρήσαν μερικοί ότι το blog μου και όλα μου τα άλλα site ήταν ψόφια, κοντά 2 μέρες τώρα.. Nope δεν ευθύνομαι εγώ, αλλά η εταιρία που έχω τον server.

Πριν μερικές μέρες βγήκε μια <a href="http://milw0rm.com/exploits/8880" class="broken_link" rel="nofollow">λίστα με 24 bug για το Kloxo (Lxadmin)</a> της εταιρίας Lxlabs (ΌΧΙ αυτή που έχω τον server). Το Kloxo είναι ένα panel διαχείρησης server. Όπως θα διάβασες στην σελίδα, η εταιρία είχε ειδοποιηθεί μέρες πριν για την ύπαρξη των bug αυτών, δεν έκανε τίποτα όμως! Έτσι, ο &#8220;χάκερ&#8221; δημοσίευσε την λίστα στο Internet, την βρήκε κάποιος (ίσως κάποια ανταγωνίστρια εταιρία ή ακόμη και ο ίδιος που την δημοσίευσε) και..

Χρησιμοποιώντας κάποιο από αυτά τα bug κάποιοι πήραν έλεγχο ΟΛΗΣ της εταιρίας. Δεν έχω πολύ-καταλάβει τι και πως.. Βρήκαν τους κωδικούς του ιδιοκτήτη κάπως.. Από ότι διάβασα προσπάθησαν να σβήσουν το /boot και το /vz σε όλους τους server της εταιρίας. Για όσους δεν ξέρουν, [το πρώτο](http://en.wikipedia.org/wiki//boot) έχει όλα τα αρχεία του [bootloader](http://en.wikipedia.org/wiki/Bootloader#Boot_loader) και το [kernel](http://en.wikipedia.org/wiki/Kernel_(computer_science)) ενώ το άλλο τους [VPS](http://en.wikipedia.org/wiki/Virtual_private_server) (σε τέτοιο είναι όλα τα site μου).  


Όπως λέει και ο λαός, κακό σκυλί ψόφο δεν έχει, έτσι ο VPS μου δεν έπαθε τίποτα απολύτως 😀 Μόνο 2 μέρες downtime το blog και αυτό γιατί βαριόμουν να το γυρίσω στην πρώτη IP, διότι οι extra δεν δουλεύουν λόγο της αναμπουμπούλας 😛 Τα άλλα site δεν είχαν ιδιαίτερο πρόβλημα.

Μέσα σε όλη την υπόθεση υπάρχουν και κάποια σοβαρά σημεία. Ο ιδιοκτήτης της εταιρίας με το πάνελ-σουρωτήρι, αυτοκτόνησε. Από αυτά που διάβασα κατάλαβα ότι δεν έστεκε και πολύ στα καλά του, ήταν χαζεμένος. Είναι μάλλον της οικογενείας, γιατί και η μάνα του και η αδερφή του είχαν αυτοκτονήσει πριν καιρό. Ας είναι καλά εκεί που είναι. Αν και δε μου άρεσε και πολύ το πάνελ 😛

Δεν ξέρω τώρα.. Λέω να ξαναπεράσω όοολα τα προγράμματα απ&#8217; την αρχή. Μπορεί να αλλάξω εταιρία, μπορεί να τους ζητήσω να μου αλλάξουν μηχάνημα.. Θα δούμε. Για την ώρα θα μείνουν όλα έτσι.

Υ.Γ.: Ο σκληρός του home server πήγε να κάνει παρέα στον τυπά που αυτοκτόνησε. Dead.

_Γιώργος_
