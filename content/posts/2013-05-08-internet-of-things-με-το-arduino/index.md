---
title: Internet of Things με το Arduino!
date: 2013-05-08T17:27:37+00:00
url: /internet-of-things-με-το-arduino/
cover:
    image: Internet-of-Things-με-το-Arduino.jpg
categories:
  - deltaHacker
  - Σοβαρά
tags:
  - arduino
  - internet of things

---
Φανταστείτε ένα σμήνος από δικτυωμένες ηλεκτρονικές συσκευές. Τα λαμπάκια τους αναβοσβήνουν σαν τρελά, ενώ τα ηχεία τους παράγουν εντελώς άχρηστα αλλά ατμοσφαιρικά γουργουρητά. Όλες αυτές οι συσκευές ανταλλάσσουν δεδομένα αδιάκοπα και τα αξιοποιούν για να μας εξυπηρετούν αποδοτικότερα! Ελπίζουμε αυτή η εικόνα να μην σας τρομάζει, διότι σκοπεύουμε να φτιάξουμε την πρώτη συσκευή του είδους&#8230;

Σκεφτείτε μια ηλεκτρονική συσκευή που χρησιμοποιείτε, εσείς, σε καθημερινή βάση. Φανταστείτε τώρα το ενδεχόμενο αυτή η συσκευή να είχε πρόσβαση στο Internet. Υποθέστε την παρουσία ενός κεντρικού κόμβου στο Internet, στον οποίο συχνάζουν όλες αυτές οι ηλεκτρονικές συσκευές κι αποθηκεύουν ή ανταλλάσσουν δεδομένα. Ε, λοιπόν, αν χωρέσατε στη σκέψη σας όλα αυτά, μόλις καταφέρατε να συλλάβετε την ιδέα πίσω από το Internet of Things (IoT). Το Internet of Things θέλει κάθε αντικείμενο της ζωής μας να είναι συνδεδεμένο και στο Internet, να αποθηκεύει εκεί τα δεδομένα του και να αντλεί εκείνα που αποθηκεύουν άλλες συσκευές, ώστε να λειτουργεί πιο έξυπνα. Σκεφτείτε για παράδειγμα μια ζυγαριά με WiFi, η οποία ανταλλάσσει δεδομένα με το ψυγείο μας και αξιοποιεί μια δικτυακή υπηρεσία σχετική με τη διατροφή, ώστε κάθε πρωί να μας προτείνει ένα ελαφρύ γεύμα κι όχι αυγά με μπέικον που τρώμε τα τελευταία 25 χρόνια. Αν νομίζετε πως όλο αυτό είναι βγαλμένο από τη φαντασία του γράφοντα, κάνετε λάθος! Φυσικά, το σύστημα που περιγράψαμε θα απαιτούσε πολύ χρόνο, αρκετές γνώσεις κι ένα μεγάλο χρηματικό ποσό για να υλοποιηθεί. Εμείς όμως μπορούμε να στραφούμε σε κάτι πιο προσιτό και κυρίως γνώριμο: Στο Arduino! Εδώ που τα λέμε, το Arduino είναι αυτό που βοήθησε τους hackers (ή σωστότερα, makers) να δημιουργήσουν και να σχηματίσουν αυτό που ονομάζεται τώρα Internet of Things. Σε αυτό το άρθρο θα δημιουργήσουμε ένα σύστημα το οποίο θα συλλέγει πληροφορίες από το περιβάλλον μας, αυτόματα. Αυτές οι πληροφορίες θα συγκεντρώνονται σε κάποια δικτυακή υπηρεσία κι από εκεί θα μπορούμε αργότερα να τις παρακολουθούμε ή να τις αξιοποιούμε, με κάποια άλλη συσκευή! Το σύστημα που θα φτιάξουμε θα πραγματοποιεί μερικές βασικές μετρήσεις και θα φροντίζει για την αποστολή τους στο δίκτυο. Θα φροντίσουμε επίσης ώστε να έχει αρκετά περιθώρια για περαιτέρω εξέλιξη&#8230;

> Διαβάστε όλο το άρθρο στο <a href="http://deltahacker.gr/2013/02/15/deltahacker017/" title="deltaHacker 017 - Misty Mornings Edition" target="_blank" rel="noopener noreferrer nofollow" class="broken_link">deltaHacker 017 (τεύχος Φεβρουαρίου 2013)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking, δίκτυα, ασφάλεια, προγραμματισμό και ηλεκτρονικά, που δεν κυκλοφορεί στα περίπτερα και απευθύνεται σε όλους, θα τις βρείτε <a href="http://deltahacker.gr/subscriptions/" title="Πληροφορίες Συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Παραγγελίες Έντυπης Έκδοσης" target="_blank" rel="noopener noreferrer nofollow" class="broken_link">σχετική φόρμα</a>.
