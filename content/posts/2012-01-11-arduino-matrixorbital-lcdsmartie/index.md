---
title: Arduino + LCDSmartie = Δεύτερο monitor για το PC
date: 2012-01-11T11:32:43+00:00
url: /arduino-matrixorbital-lcdsmartie/
cover:
    image: arduino-matrixorbital-lcdsmartie.jpg
categories:
  - deltaHacker
  - Σοβαρά
tags:
  - arduino
  - avr
  - lcdsmartie
  - matrixorbital

---
Εμ, πώς να το κάνουμε; Ο δικός μας υπολογιστής είναι ξεχωριστός! Δεν είναι από εκείνους τους μπανάλ, με τη μία οθόνη 😉 Αν μη τι άλλο, θέλουμε να έχουμε συνεχή και εύκολη πρόσβαση σε διάφορες πληροφορίες. Ακριβώς γι’ αυτό θα δούμε πώς μπορούμε να φτιάξουμε και να του χαρίσουμε μία μικρή οθόνη LCD. Μην ανησυχείτε, δεν θα ξοδευτούμε. Θα παίξουμε όμως και πάλι με το αγαπημένο μας Arduino!

Είμαστε βέβαιοι ότι θα έχετε δει κάμποσα από εκείνα τα κουτιά με τις ενσωματωμένες οθόνες LCD. Μιλάμε για τις μικρές οθόνες, 2 ή 4 γραμμών, που δείχνουν τη θερμοκρασία του κουτιού, τις στροφές των ανεμιστήρων κ.ά. Εάν μάλιστα πρόκειται για το κουτί κάποιου μερακλή κατασκευαστή, ενδέχεται να βλέπουμε στην οθόνη ακόμα και το πλήθος των νέων email ή τα αδιάβαστα RSS feed! Δυστυχώς, τα κουτιά με αυτές τις οθόνες έχουν μεγάλο κόστος. Όσο για τα λιγοστά μοντέλα που κυκλοφορούν κατά καιρούς σε σχετικά προσιτές τιμές, εκεί υπάρχουν άλλα προβλήματα. Είτε πρόκειται για κακόγουστα κουτιά, είτε προβάλλουν στην οθόνη τους ελάχιστα και πολύ συγκεκριμένα δεδομένα. Δεν θα ήταν ωραία αν προσθέταμε μια οθόνη στο δικό μας κουτάκι, η οποία να δείχνει οτιδήποτε θέλουμε; Φανταστείτε για παράδειγμα να ρίχνουμε μια ματιά στο κουτί του υπολογιστή και να μαθαίνουμε για τον καιρό ή το αν έχουμε νέα email, χωρίς να ανάψουμε την κανονική μας οθόνη!

Τι; Ακόμα να μαντέψατε τι θα κάνουμε; Ε, λοιπόν, επειδή το δικό μας κουτί μάς αρέσει, μάς βολεύει και δεν έχουμε καμία όρεξη να το αλλάξουμε, επειδή ζηλέψαμε κι επειδή \*μπορούμε\*, θα φτιάξουμε τη δική μας οθόνη! Για την ακρίβεια θα φτιάξουμε ένα σύστημα που θα μας επιτρέψει να συνδέσουμε μια μικρή οθόνη LCD σε κάποια θύρα USB του υπολογιστή. Στη συνέχεια, χρησιμοποιώντας το κατάλληλο πρόγραμμα, θα δούμε τον τρόπο για να προβάλουμε στην οθόνη μας οτιδήποτε κάνουμε κέφι. Και για να μην σας κρατάμε σε αγωνία, αυτό το «κατάλληλο πρόγραμμα» που θα χρησιμοποιήσουμε είναι το περίφημο LCDSmartie. Πρόκειται για ένα πρόγραμμα ανοιχτού κώδικα, γνωστό στους κύκλους των case modder και ικανό να συγκεντρώνει διάφορες πληροφορίες από το σύστημα. Το ίδιο πρόγραμμα –με τη βοήθεια plugin– μπορεί να εμφανίζει στην οθόνη μας και πληροφορίες από δικτυακές υπηρεσίες και δίκτυα, όπως το Facebook.

> Διαβάστε όλο το άρθρο στο <a href="http://deltahacker.gr/2012/01/11/deltahacker004/" title="deltaHacker 004 – Invaders R US edition" target="_blank" rel="noopener noreferrer nofollow" class="broken_link">deltaHacker Ιανουαρίου (τεύχος 004)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking και infosec που δεν κυκλοφορεί στα περίπτερα, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Αγορές τευχών & συνδρομών" target="_blank" rel="noopener noreferrer nofollow" class="broken_link">σχετική φόρμα</a>.