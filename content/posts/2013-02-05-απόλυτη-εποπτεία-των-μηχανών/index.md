---
title: Απόλυτη εποπτεία των μηχανών!
date: 2013-02-05T18:48:21+00:00
url: /απόλυτη-εποπτεία-των-μηχανών/
cover:
    image: των-μηχανών.jpg
categories:
  - deltaHacker
  - Σοβαρά
tags:
  - cacti
  - linux
  - nagios
  - observium
  - snmp
  - ubuntu

---
Είμαστε ανήσυχα πνεύματα &#8212; κι αυτό δεν είναι κρυφό. Καταπιανόμαστε με το κάθε τι &#8212; και συνήθως μπλέκουμε πολλά μαζί. Μια από τις ασχολίες μας είναι οι servers, κάθε είδους! Τα αντίστοιχα μηχανήματα/VMs ενδέχεται να βρίσκονται κοντά μας ή να είναι κάπου απομακρυσμένα, συνήθως ξεχασμένα να κάνουν κάποια συγκεκριμένη εργασία. Η εργασία αυτή μπορεί να &#8216;ναι σημαντική, μπορεί και όχι. Σε κάθε περίπτωση, ένα από τα προβλήματα που συναντά ο ανήσυχος, ψαγμένος χρήστης, εντοπίζεται στη συντήρηση και στην παρακολούθηση όλων αυτών των servers. Δεν είναι και τόσο εύκολο να εποπτεύεις τη λειτουργία αυτών των συστημάτων, ειδικά αν πρόκειται για απομακρυσμένους servers που κάνουν αρκετά &#8220;φιλοσοφημένες&#8221; εργασίες&#8230;

Αυτή τη στιγμή είναι πολύ πιθανό να σκέφτεστε το Nagios, το Cacti ή κάποιο άλλο δημοφιλές πρόγραμμα παρακολούθησης και διαχείρισης servers. Υπάρχει ένα μικρό προβληματάκι με αυτά τα προγράμματα. Μπορεί να είναι γνωστά και να χρησιμοποιούνται παντού κι από όλους τους σοβαρούς διαχειριστές, ταυτόχρονα όμως είναι κι αρκετά δύσκολα τόσο στην εγκατάσταση, όσο και στη ρύθμιση αλλά και συντήρηση. Εργαλεία σαν τα προαναφερθέντα έχουν σίγουρα νόημα σε μεγάλες εγκαταστάσεις. Όμως ο ανήσυχος, ψαγμένος χρήστης, αφενός δεν έχει στην κατοχή του τόσα μηχανήματα, αφετέρου δεν διαθέτει την πολυτέλεια χρόνου για ν&#8217; ασχοληθεί πολύ μαζί τους! Μην ξεχνάτε άλλωστε ότι είναι κι άλλα πρότζεκτ που τον περιμένουν&#8230; 🙂

## Γνωρίστε το Observium!

Το Observium σε καμία περίπτωση δεν φιλοδοξεί ν&#8217; αντικαταστήσει τα επαγγελματικά εργαλεία παρακολούθησης και ειδοποίησης. Μολαταύτα, μπορεί να παρουσιάσει γραφήματα και την κατάσταση των υπό εποπτεία μηχανημάτων πολύ καλύτερα σε σχέση με άλλες λύσεις &#8212; και μάλιστα με ωραιότερο τρόπο. Σκοπός του Observium είναι να προσφέρει όσο το δυνατόν περισσότερες πληροφορίες, με τη μικρότερη δυνατή παρέμβαση από πλευράς χρήστη. Επιπλέον, χρησιμοποιώντας το πρωτόκολλο SNMP είναι σε θέση να αναγνωρίζει αυτόματα το hardware των συστημάτων και να παρέχει, εντελώς αυτοματοποιημένα, όλα τα γραφήματα που έχουν νόημα. Το μόνο που χρειαζόμαστε για να παρακολουθήσουμε ένα μηχάνημα, είναι ένας SNMP server σ&#8217; αυτό!

> Διαβάστε όλο το άρθρο στο <a href="http://deltahacker.gr/2013/01/16/deltahacker016/" title="deltaHacker 016 - Lost Winter Edition" target="_blank" rel="noopener noreferrer nofollow" class="broken_link">deltaHacker 016 (τεύχος Ιανουαρίου 2013)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking, δίκτυα, ασφάλεια, προγραμματισμό και ηλεκτρονικά, που δεν κυκλοφορεί στα περίπτερα και απευθύνεται σε όλους, θα τις <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">βρείτε εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Συνδρομές και τεύχη" target="_blank" rel="noopener noreferrer nofollow" class="broken_link">σχετική φόρμα</a>.
