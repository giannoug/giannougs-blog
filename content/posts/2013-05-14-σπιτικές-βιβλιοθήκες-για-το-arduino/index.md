---
title: Σπιτικές βιβλιοθήκες για το Arduino!
date: 2013-05-14T13:50:03+00:00
url: /σπιτικές-βιβλιοθήκες-για-το-arduino/
cover:
    image: για-το-arduino.jpg
categories:
  - deltaHacker
  - Σοβαρά
tags:
  - arduino
  - arduino libraries
  - nintendo wii
  - wii nunchuk

---
Υπάρχουν εκατοντάδες &#8211;αν όχι χιλιάδες&#8211; βιβλιοθήκες για το Arduino. Πολλές από αυτές όμως είναι κακογραμμένες ή απλά στερούνται ορισμένων δυνατοτήτων που εμείς θέλουμε. Στο κάτω-κάτω, από τη στιγμή που δεν τις έχουμε φτιάξει με τα χεράκια μας, αποκλείεται να είναι άξιες για να ενσωματωθούν στα δικά μας προγράμματα! Μήπως λοιπόν πρέπει να αρχίσουμε να κατασκευάζουμε τις δικές μας;

Τα τελευταία χρόνια το Arduino έχει κυριαρχήσει ως το πιο εύχρηστο development board ηλεκτρονικών. Σε αυτό έχουν συμβάλλει τόσο ο open source χαρακτήρας του, όσο και η πληθώρα βιβλιοθηκών που του επιτρέπουν να επικοινωνεί με εκατοντάδες περιφερειακά. Για κάθε ηλεκτρονική συσκευή που θα μπορούσε να συνδεθεί σε μικροελεγκτή, υπάρχει σίγουρα μια βιβλιοθήκη που επιτρέπει τον άμεσο και εύκολο χειρισμό από το Arduino. Βέβαια, οι βιβλιοθήκες δημιουργούνται συνήθως από προγραμματιστές της κοινότητας, οι οποίοι δεν έχουν απαραίτητα περισσότερες γνώσεις από εμάς. Επιπρόσθετα, όσο πιο δημοφιλές είναι κάποιο περιφερειακό, τόσο περισσότερες είναι και οι αντίστοιχες βιβλιοθήκες. Μέσα σε αυτό το χαμό είναι πολύ εύκολο να πέσουμε σε μια προβληματική βιβλιοθήκη, που είτε γράφτηκε γρήγορα και απρόσεκτα είτε γράφτηκε για μια παλιότερη έκδοση του αντίστοιχου hardware. Εξάλλου, ορισμένες φορές θα χρειαστούμε μια λειτουργία, η οποία απουσιάζει από τις υπάρχουσες βιβλιοθήκες. Όπως καταλαβαίνετε, όλα αυτά είναι λογικό να μας βάζουν σε σκέψεις&#8230;

Μήπως κάθε φορά που χρειαζόμαστε μια βιβλιοθήκη, πρέπει να περιοριζόμαστε στις έτοιμες λύσεις και απλά να ψάχνουμε τη λιγότερο κακή; Μήπως πάλι να γράφαμε πάντα τις δικές μας βιβλιοθήκες και να ξεμπερδεύαμε; Αλήθεια, πώς μπορούμε να δημιουργήσουμε μια βιβλιοθήκη από το μηδέν; Σε τι γλώσσα μπορούμε να γράψουμε τον κώδικα; Ποια είναι η \*προβλεπόμενη\* δομή για μια βιβλιοθήκη; Νομίζουμε ότι αυτές οι απορίες έχουν περάσει από το μυαλό όλων όσοι ασχολούνται αρκετά με το Arduino. Για να &#8216;μαστε ειλικρινείς, ορισμένες από τις ερωτήσεις μπορούν να δεχτούν πολλές διαφορετικές απαντήσεις, ανάλογα με την οπτική του καθενός. Εμείς όμως το &#8216;χουμε πάρει απόφαση: Κατά κανόνα, οι βιβλιοθήκες που κυκλοφορούν δεν μας καλύπτουν. Εμείς θέλουμε βιβλιοθήκες που όχι μόνο θα λειτουργούν άψογα, αλλά θα ακολουθούν και τα πρότυπα. Αυτό δεν αποτελεί ιδιοτροπία! Προτιμάμε τις βιβλιοθήκες που γράφτηκαν σύμφωνα με τα πρότυπα γιατί είναι εύκολα επεκτάσιμες, τόσο από εμάς τους ίδιους όσο και από άλλους. Εμείς, βλέπετε, αγαπάμε και σεβόμαστε πραγματικά το Ανοιχτό Λογισμικό.

> Διαβάστε ολόκληρο το άρθρο στο <a href="http://deltahacker.gr/2013/04/23/deltahacker019/" title="deltaHacker 019 - Northern Lights Edition" target="_blank" rel="noopener noreferrer nofollow" class="broken_link">deltaHacker 019 (τεύχος Απριλίου 2013)</a>.
