---
title: Η ώρα του OpenWrt!
date: 2012-12-26T13:11:46+00:00
url: /its-openwrt-time/
cover:
    image: its-openwrt-time.jpg
categories:
  - deltaHacker
  - Σοβαρά
tags:
  - dd-wrt
  - openwrt
  - router
  - tp-link wr1043nd

---
Θυμόσαστε πόσο είχαμε ασχοληθεί με το dd-wrt, στα τεύχη 011 και 012; Είχαμε καλούς λόγους για να περάσουμε στον router μας εναλλακτικό firmware — και σας τους είχαμε παρουσιάσει. Πλέον, έφτασε η ώρα να στραφούμε \*και\* στο OpenWrt. Βλέπετε, μετά από αρκετό καιρό το dd-wrt άρχισε να μοιάζει αρκετά περιοριστικό για τα σχέδιά μας. Αυτή τη φορά, λοιπόν, αποφασίσαμε να βάλουμε φωτιά στον router μας! Απαραίτητο βήμα προς αυτήν την κατεύθυνση, είναι να δημιουργήσουμε τις προϋποθέσεις για να μπορούμε να του εγκαθιστούμε οποιαδήποτε υπηρεσία&#8230;

Το Linux είναι παντού — αλλά αυτό θα έχετε βαρεθεί να το ακούτε. Στο σχετικό άρθρο του deltaHacker 011 είχαμε δει πώς μπορούμε να εγκαταστήσουμε τo dd-wrt στον δικό μας router. Για όσους δεν θυμούνται, το dd-wrt αποτελεί μια after market λύση σε firmware κι απευθύνεται σε όσους ζητούν κάτι παραπάνω από τις συσκευές τους. Αναφερθήκαμε επίσης σε εναλλακτικές λύσεις όπως το OpenWrt, αλλά αποφασίσαμε τότε να περιοριστούμε στην αρχική μας επιλογή. Είμαστε ανήσυχα πνεύματα, όμως! Αυτό νομίζουμε ότι δεν κρύβεται. Επομένως δεν θα μπορούσαμε να προσπεράσουμε έτσι απλά, το OpenWrt. Τελικά, λοιπόν, ασχοληθήκαμε και με τους δύο κύριους παίκτες (dd-wrt και OpenWrt) κι εντοπίσαμε όλες τις διαφορές τους, τόσο τις πρακτικές όσο και τις φιλοσοφικές. Από την μια έχουμε το dd-wrt, που θέλει απλά να αντικαταστήσει το αρκετά περιορισμένο firmware της συσκευής μας. Από την άλλη έχουμε το OpenWrt, που θέλει να μετατρέψει τον router μας σε έναν ολοκληρωμένο Linux server. Όποιο και να επιλέξουμε η δουλειά μας θα γίνει εξίσου εύκολα. Από “κει και πέρα είναι ζήτημα του χρήστη, το αν προτιμά να περιοριστεί σε όσα προσφέρει το dd-wrt ή αν θέλει να περνάει ευχάριστα τα Κυριακάτικα απογεύματά του, κάνοντας το router των 20 ευρώ να τρέχει Apache και MySQL 🙂

> Διαβάστε όλο το άρθρο στο <a href="http://deltahacker.gr/2012/12/12/deltahacker015/" title="deltaHacker 015 – This. Is. DELTA! Edition" target="_blank" rel="noopener noreferrer nofollow" class="broken_link">deltaHacker 015 (τεύχος Δεκεμβρίου 2012)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking, δίκτυα, ασφάλεια, προγραμματισμό και ηλεκτρονικά που δεν κυκλοφορεί στα περίπτερα και απευθύνεται σε όλους, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Συνδρομές και εκπτώσεις!" target="_blank" rel="noopener noreferrer nofollow" class="broken_link">σχετική φόρμα</a>.
