---
title: Η BASIC στο Arduino!
date: 2012-11-14T12:00:46+00:00
url: /arduino-basic-programming-language/
cover:
    image: arduino-basic-programming-language.jpg
categories:
  - deltaHacker
  - Σοβαρά
tags:
  - arduino
  - basic
  - microcontroller

---
Ο προγραμματισμός του Arduino πραγματοποιείται από τον υπολογιστή μας, χρησιμοποιώντας συνήθως το επίσημο, ολοκληρωμένο περιβάλλον ανάπτυξης (IDE) και τη γλώσσα C. Πώς θα σας φαινόταν αν μπορούσαμε να γράφουμε και να εκτελούμε προγράμματα απευθείας «επάνω» στο Arduino, χωρίς το IDE; Επίσης, τι θα λέγατε αν χρησιμοποιούσαμε μια απλούστερη γλώσσα, προσιτή ακόμα και στους αρχάριους με τον προγραμματισμό;

Το Arduino έχει αρκετά κοινά χαρακτηριστικά με τους λεγόμενους «οικιακούς υπολογιστές», που έκαναν θραύση στη δεκαετία του ’80. Οι περισσότεροι υπολογιστές εκείνης της εποχής συνοδεύονταν από μια έκδοση της γλώσσας BASIC κι ο προγραμματισμός τους γινόταν σχεδόν αποκλειστικά σε αυτή τη γλώσσα. Στο παρόν άρθρο θα δούμε πώς μπορούμε να εγκαταστήσουμε την εν λόγω γλώσσα στο αγαπημένο μας Arduino. Οι παλιότεροι θα θυμηθούν τις Παλιές, Καλές Εποχές (TM), ενώ οι νεότεροι θα πραγματοποιήσουν ένα πείραμα με το Arduino το οποίο θα μπορούσε να αποτελέσει βάση για πολλά άλλα projects. Σκεφτείτε για παράδειγμα την κατασκευή ενός ολοκληρωμένου υπολογιστή γύρω από το Arduino ή τη χρήση αυτού του συνδυασμού (Arduino και BASIC) ως εργαλείο εκμάθησης του λεγόμενου physical computing!

Η γλώσσα BASIC ήταν εξαιρετικά διαδεδομένη κάποτε και γι” αυτό το λόγο κυκλοφορούν ακόμη πάρα πολλές παραλλαγές της. Μάλιστα, ορισμένες από αυτές είναι σχετικά πρόσφατες (βλέπε dark BASIC). Εμείς θα ασχοληθούμε με την Tiny BASIC. Νομίζουμε ότι το όνομά της τα λέει όλα: Προορίζεται για συστήματα εξαιρετικά περιορισμένων πόρων και θα μπορούσε να τρέξει ακόμη και στο Arduino. Ο interpreter της Tiny BASIC, το πρόγραμμα που διερμηνεύει κι εκτελεί τις εντολές της γλώσσας, έχει ήδη μεταφερθεί (ported) στην πλατφόρμα του Arduino. Στη συνέχεια, λοιπόν, θα δούμε πώς μπορούμε να φορτώσουμε την Tiny BASIC στο Arduino και επιπλέον θα μάθουμε να τη χρησιμοποιούμε αλλά και να την επεκτείνουμε, ώστε να αξιοποιεί καλύτερα το hardware του Arduino.

> Διαβάστε όλο το άρθρο στο <a href="http://deltahacker.gr/2012/11/13/deltahacker014/" title="deltaHacker 014 – Ημέρες Ραδιοφώνου Edition" target="_blank" rel="noopener noreferrer nofollow" class="broken_link">deltaHacker 014 (τεύχος Νοεμβρίου 2012)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking, δίκτυα, ασφάλεια, προγραμματισμό και ηλεκτρονικά που δεν κυκλοφορεί στα περίπτερα και απευθύνεται σε όλους, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Αγορές τευχών & συνδρομών" target="_blank" rel="noopener noreferrer nofollow" class="broken_link">σχετική φόρμα</a>.
