---
title: 'IRC Server HowTo: Το προσωπικό μας, διαχρονικό στέκι επικοινωνίας'
date: 2012-08-13T09:45:33+00:00
url: /irc-server-how-to/
cover:
    image: irc-server-how-to.jpg
categories:
  - deltaHacker
  - Σοβαρά
tags:
  - how to
  - inspircd
  - irc
  - server

---
Οι σύγχρονες υπηρεσίες επικοινωνίας μεταφέρουν κείμενο, φωνή και εικόνα, προσφέροντας ταυτόχρονα υψηλά επίπεδα ασφάλειας. Ωστόσο, για καμία δεν είμαστε σίγουροι ότι θα συνεχίσει να υπάρχει μετά από δέκα χρόνια. Αντίθετα, το εξαιρετικά λιτό IRC, που δεν προσφέρει καμία φανταχτερή λειτουργία παρά μόνο συνομιλία σε πραγματικό χρόνο μέσω απλού κειμένου, έχει κλείσει πάνω από 20 χρόνια ζωής! Τι θα λέγατε να στήναμε τον δικό μας IRC server; Φανταστείτε τον σαν ένα ιδιαίτερο μέρος, στο οποίο θα συναντιόμαστε με τα φιλαράκια μας&#8230;

Είναι ξανά 1996. Το Internet στην Ελλάδα κάνει τα πρώτα του δειλά βήματα στα σπίτια. Μαζί του έρχεται και το online chat, με τους πρώτους ελληνικούς IRC servers. Ένα χρόνο μετά θα δημιουργηθεί το GRnet και μέσα σε λίγους μήνες θα αριθμεί 20 servers. Το Σεπτέμβρη της ίδιας χρονιάς θα εμφανιστεί και η nana: Ένας από τους δημοφιλέστερους IRC servers μέχρι σήμερα! Η nana συμπληρώνει πλέον δεκαέξι χρόνια λειτουργίας, έχοντας εξυπηρετήσει χιλιάδες χρήστες και άπειρες, ατελείωτες συζητήσεις… Όλα αυτά, χάρη στο πρωτόκολλο IRC (Internet Relay Chat). Τι θα λέγατε αν φτιάχναμε κάτι παρόμοιο; Φυσικά, δεν θα κάτσουμε να στήσουμε δεκάδες server, ούτε φιλοδοξούμε να φιλοξενήσουμε χιλιάδες χρήστες ταυτόχρονα. Θα σηκώσουμε έναν απλό IRC server, για καθαρά «εσωτερική» χρήση. Ο server μας θα υποστηρίζει όλες τις σύγχρονες λειτουργίες του πρωτοκόλλου IRC και φυσικά θα είναι λίγο πιο ασφαλής από τους αντίστοιχους δημόσιους. Όπως καταλαβαίνετε, γι” αυτή τη δουλειά θα στραφούμε στο Linux. Εμείς εργαστήκαμε σ” ένα σύστημα με το Ubuntu 12.04, αλλά τα βήματα που θα δούμε θα μπορούσαν να μεταφερθούν αυτούσια σε οποιαδήποτε άλλη διανομή. Εξαίρεση αποτελεί η εγκατάσταση του σχετικού daemon, αλλά είμαστε σίγουροι ότι δεν θα σας σταματήσει ένα τόσο μικρό εμπόδιο 🙂

> Διαβάστε όλο το άρθρο στο <a href="http://deltahacker.gr/2012/08/07/deltahacker011/" title="deltaHacker 011 – Lazy August Edition" target="_blank" rel="noopener noreferrer nofollow" class="broken_link">deltaHacker Αυγούστου (τεύχος 011)</a>. Όλες τις πληροφορίες για τις συνδρομές στο deltaHacker, το μοναδικό μηνιαίο περιοδικό με θεματολογία ethical hacking και security που δεν κυκλοφορεί στα περίπτερα και απευθύνεται σε όλους, θα τις βρείτε <a href="http://deltahacker.gr/subscriptions/" title="Πληροφορίες συνδρομών" target="_blank" rel="noopener noreferrer nofollow" class="broken_link">εδώ ακριβώς</a>. Για παραγγελίες μεμονωμένων τευχών ή συνδρομών συμπληρώστε τη <a href="http://deltahacker.gr/order/" title="Αγορές τευχών & συνδρομών" target="_blank" rel="noopener noreferrer nofollow" class="broken_link">σχετική φόρμα</a>.
