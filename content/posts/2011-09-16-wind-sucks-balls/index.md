---
title: WIND, μια ιστορία μίσους και μίσους
date: 2011-09-16T18:13:24+00:00
url: /wind-sucks-balls/
cover:
    image: wind_logo.jpg
categories:
  - Σοβαρά
tags:
  - cosmote
  - vodafone
  - wind

---
Νομίζω πως είναι γνωστό ότι η Wind είναι πλέον η χειρότερη, αν όχι απ&#8217; τις χειρότερες εταιρίες που θα μπορούσε κανείς να γίνει πελάτης. Χάλια δίκτυο, στην περιοχή μου δεν έχει καν 3G που άλλες εταιρίες έχουν εδώ και μισή δεκαετία, σήμα μέτριο έως χάλια και γενικά είναι να μη μπλέξεις. Την σύγκριση την κάνω με την Vodafone. Δεν γνωρίζω τι ισχύει με την Cosmote και τις άλλες εταιρίες στην περιοχή. Μπροστά λοιπόν στην Vodafone, η Wind για &#8216;μένα είναι το χαζό και άσχημο μικρό αδερφάκι των εταιριών κινητής τηλεφωνίας που κλωτσάνε και δέρνουν τα άλλα παιδιά στο σχολείο.

Μια ωραία μέρα του Αύγουστου και πάνω που πήγαινα να στείλω SMS, η συσκευή ξαφνικά έδειχνε ότι δεν υπάρχει πλέον σήμα. Βασικά όχι μόνο ότι δεν υπάρχει σήμα αλλά είχε εμφανίσει και ένα Χ δίπλα στην κεραία. Καθόλου σήμα δηλαδή. Ούτε κλήσεις SOS. Dead. Δεν έδωσα σημασία γιατί το έχει ξανακάνει δύο τρεις φορές μέσα στο Καλοκαίρι. Ε κάτι θα έγινε, σκέφτομαι, και το παραμερίζω. Συνέχισε για δύο μέρες έτσι, χωρίς σήμα, λες και δεν είχε SIM μέσα καθόλου. Στην επανεκκίνηση ζητούσε PIN άρα η SIM ήταν μια χαρά. Αποφάσισα να πάρω στο τμήμα εξυπηρέτησης πελατών (σημ.: από σταθερό, με κανονική χρέωση γιατί δεν μπορούσα ούτε να κάνω κλήσεις αλλά ούτε και να στείλω μήνυμα). Ο υπάλληλος που το σήκωσε με πληροφόρησε ότι υπάρχει πρόβλημα στην περιοχή Άνω Κυψέλης και Γκράβας, ζήτησε να κάνω υπομονή, με διαβεβαίωσε ότι όλα θα πάνε καλά και βιάστηκε να μου το κλείσει.

Γεμάτος χαρά ότι λύθηκε το πρόβλημα μου περίμενα αρκετές μέρες. Για την ακρίβεια περίμενα ακριβώς εβδομάδα και μια μέρα όποτε και ξαναπήρα τηλέφωνο, από σταθερό πάλι, για να δω τι στο καλό συμβαίνει και δεν έχω ακόμη σήμα. Ο υπάλληλος, διαφορετικός αυτή την φορά, σοκαρίστηκε με το πρόβλημα μου και βιάστηκε να με διαβεβαιώσει ότι η βλάβη στην περιοχή έχει πλέον αποκατασταθεί. &#8220;Κύριε μου, η βλάβη έχει αποκατασταθεί, για ποιο πράγμα μιλάτε;&#8221; ήταν ακριβώς τα λόγια του. Κάπου εκεί άρχισα να υποψιάζομαι ότι δε θα έχουμε καλά ξεμπερδέματα. Με ρώτησε ποια συσκευή έχω και μόλις του είπα &#8220;Huawei U8120&#8221; πάγωσε και με ρώτησε αν ξέρω πως να κλείνω το 3G ή πως να την αναγκάζω να μπαίνει μόνο σε GPRS/2G δίκτυα. Το γύρισα λοιπόν σε 2G, έκανα και restart αλλά και πάλι τίποτα. Άρχισε να βαριέται, θα φτάσαμε και στο τέλος του σεναρίου που έπρεπε να ακολουθήσει και μου ζήτησε τα στοιχεία μου για να συμπληρώσει και να προωθήσει την βλάβη στο αρμόδιο τμήμα. Επίσης μου είπε ότι θα πάρω μερικά SMS για την εξέλιξη της έρευνας. Του θύμισα ότι ΔΕΝ μπορώ να λάβω SMS και μου ζήτησε κάποιον άλλο αριθμό. Φόρεσα το trollface μου και του έδωσα τον Vodafone αριθμό μου γεμάτος χαρά. Με ρώτησε αν ήθελα κάτι άλλο και βιαστηκα μου το έκλεισε, αφού μου ζήτησε 3-4 φορές να μείνω στην γραμμή για να αξιολογήσω την συνομιλία μας. Το παλικάρι τσίμπησε τα 4αρια του για το ενδιαφέρον (όσο μπορούσε τουλάχιστον) και η εταιρία ασσόδυα.

Με το που έκλεισα μου ήρθε ιδέα να δοκιμάσω την SIM και σε άλλη συσκευή. Στο Nokia N900 λειτουργεί κανονικά (δέχεται κλήσεις και SMS) μόνο που όταν πάει να γίνει κάποια κλήση εμφανίζει μήνυμα &#8220;Call not allowed. Fixed dialling active.&#8221; και δε στέλνει και SMS. Αμέσως ξαναπαίρνω στην τεχνική υποστήριξη και πέφτω πάνω στον τυπά από πριν. Αφού φάγαμε μερικά δευτερόλεπτα να του θυμίσω ότι μιλούσαμε πάλι δύο λεπτά πριν και να προσπαθώ να του πω ότι ίσως έχω κάποιες επιπλέον πληροφορίες ανάμεσα στα &#8220;Κύριε μου σας είπα, το πρόβλημα έχει καταγραφεί και δρομολογηθεί.&#8221; κατάφερα να τον κάνω να με ακούσει. Μου εξήγησε ότι το FDN (Fixed Dialing Numbers) μπορώ να το απενεργοποιήσω μέσα απ&#8217; την συσκευή κτλ κτλ κτλ. Μια τρύπα στο νερό. Δεν μπορεί να στείλει η συσκευή τους USSD κωδικούς που χρειάζεται στην εταιρία ΓΙΑΤΙ ΔΕΝ ΕΧΕΙ ΔΙΚΤΥΟ. Α επίσης το Nokia N900 δεν έχει αυτό το menu. Power κατάσταση.

Αφού έκλεισα για δεύτερη φορά, την δεύτερη μέσα σε περίπου μια ώρα, αποφασίζω να δοκιμάσω και με τρίτη συσκευή. Αυτή την φορά η συσκευή δεν ζητάει καν κωδικό PIN, αντιθέτως εμφανίζει μόνο μήνυμα στα αγγλικά ότι η SIM έχει πρόβλημα και ότι θα πρέπει να επικοινωνήσω (ΧΑΧΑΧΑΧΑ) με τον πάροχο μου.

Πέρασε άλλη μια εβδομάδα, κανένα μήνυμα από το κέντρο σε σχέση με το πρόβλημα μου, μόνο μηνύματα για τις διάφορες προσφορές αλλά και ειδοποιήσεις ότι τα &#8220;δωρεάν&#8221; μηνύματα και λεπτά που είχα ΠΛΗΡΩΣΕΙ έληγαν. Ξανα καλώ στην τεχνική υποστήριξη για τρίτη και τελευταία φορά. Αυτή την φορά το σήκωσε κοπέλα. Αφού προσπάθησα να την βάλω στο πρόβλημα μου και σε όσα έχουν γίνει και με τις προηγούμενες μου κλήσεις στην τεχνική υποστήριξη το πρώτο που έκανε ήταν να με ενημερώσει πως η ΑΝΑΒΑΘΜΙΣΗ (η βλάβη έγινε αναβάθμιση) είχε διαρκέσει ΛΙΓΕΣ ώρες και πως πλέον δεν θα έπρεπε να έχω κανένα πρόβλημα. Της ανέφερα το μήνυμα για το FDN, άκουσα εκρήξεις απ&#8217; τα κύτταρα του εγκεφάλου της και απλά μου είπε ότι δεν γνωρίζει τι είναι και πως _λογικά_ είναι ΔΙΚΟ ΜΟΥ ΠΡΟΒΛΗΜΑ. Πιο συγκεκριμένα της συσκευής. Συμφωνώ, εν μέρη. Μόνο που δεν το ενεργοποίησα ΠΟΤΕ. Δεν μπορώ να το ενεργοποιήσω και να θέλω γιατί δεν έχω δίκτυο ΔΙΑΟΛΕ.

Κλείνοντας, έχω χάσει γύρω στις δυόμιση βδομάδες μηνυμάτων, κλήσεων και διάφορων άλλων υπηρεσιών που είχα πληρώσει, έχω χρεωθεί κλήση σε κινητό τηλέφωνο (έτσι χρεώνει αν πάρεις στην εξυπηρέτηση από σταθερό) συνολικά μιας ώρας και κάτι, έχω μια SIM η οποία έχει γύρω στα 15€ χρόνο ομιλίας μέσα και μου είναι πλέον άχρηστη. Το επόμενο βήμα είναι επίσκεψη σε κάποιο κατάστημα Wind. Τι περιμένω από εκεί; Να μου ζητήσουν να αγοράσω νέα SIM φυσικά. Άλλα 15-20€. Γιατί μου ξύνονταν ας πούμε.

**Ενημέρωση (4/10/11):** Το θέμα λύθηκε πριν αρκετές ημέρες. Αγόρασα νέα SIM με 5€ και τελικά είχα 17€ υπόλοιπο στον λογαριασμό. Νίκησες αυτή την φορά Wind.