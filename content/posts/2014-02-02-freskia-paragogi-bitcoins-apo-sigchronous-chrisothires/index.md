---
title: Φρέσκια παραγωγή Bitcoins, από σύγχρονους χρυσοθήρες!
date: 2014-02-02T19:41:27+00:00
url: /freskia-paragogi-bitcoins-apo-sigchronous-chrisothires/
cover:
    image: freskia-paragogi-bitcoins-apo-sigchronous-chrisothires.jpg
categories:
  - deltaHacker
tags:
  - bitcoin
  - bitcoin miner
  - bitcoin mining
  - bitcoin pool

---
Τι είναι το Bitcoin mining; Μπορώ να το κάνω με τον υπολογιστή μου; Θέλω να βγάλω εύκολα και γρήγορα λεφτά, μπορώ; Ποια αξίνα να αγοράσω και σε ποιο βουνό ν&#8217; ανέβω; Αυτές είναι μερικές από τις απορίες που έχουν όσοι έρχονται για πρώτη φορά σ&#8217; επαφή με το Bitcoin γενικότερα και το Bitcoin mining ειδικότερα. Ας δούμε και τις απαντήσεις&#8230;

Σε σχετικό άρθρο που φιλοξενήσαμε στο deltaHacker 008, κάναμε μια \*μικρή\* εισαγωγή στο cryptocurrency του Bitcoin και είδαμε πώς μπορούμε να το χρησιμοποιήσουμε κι εμείς. Τώρα θα μπούμε στα ενδότερα του Bitcoin συνεισφέροντας στο αντίστοιχο δίκτυο, με το αζημίωτο φυσικά. Ας ξεκινήσουμε από τα βασικά: Τι είναι το Bitcoin mining; Μη νομίζετε ότι αφορά στο σκάψιμο της Γης με κάποιο εργαλείο. Με αυτόν τον όρο αναφερόμαστε στην εργασία που πρέπει να ολοκληρώσει κάποιος, προκειμένου να επιβεβαιώσει μερικές συναλλαγές στο δίκτυο του Bitcoin και να τις προσθέσει στην τεράστια λίστα των ολοκληρωμένων/έγκυρων συναλλαγών. Για να προστεθεί ένα νέο block συναλλαγών στο chain block του δικτύου του Bitcoin, πρέπει να λυθεί ένα αρκετά πολύπλοκο μαθηματικό πρόβλημα. Η επίλυση αυτού του προβλήματος είναι τόσο επίπονη, που κατέληξε να παρομοιάζεται με το αληθινό σκάψιμο. Οι Bitcoin miners συναγωνίζονται μεταξύ τους για το ποιος θα βρει πρώτος τη λύση, ώστε να προσθέσει το αντίστοιχο block στην αλυσίδα των ήδη υπολογισμένων blocks. Τέλος, σημειώστε ότι με την προσθήκη ενός νέου block παίρνουμε μια αμοιβή σε Bitcoin&#8230;

> Διαβάστε ολόκληρο το άρθρο στο <a href="http://deltahacker.gr/2013/11/30/deltahacker026/" title="deltaHacker 026 - BitDreaming Edition" target="_blank" rel="noopener noreferrer nofollow" class="broken_link">deltaHacker 026 (τεύχος Νοεμβρίου 2013)</a>.