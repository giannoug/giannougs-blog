---
title: Δικτυακές καμπάνες!
date: 2014-04-13T17:24:42+00:00
url: /diktiakes-kampanes/
cover:
    image: diktiakes-kampanes.jpg
categories:
  - deltaHacker
tags:
  - freebsd
  - ntp
  - ntp server
  - server

---
Τις Παλιές Καλές Εποχές (TM), τότε που οι άνθρωποι δεν έτρεχαν πίσω από το ρολόι, η &#8220;πηγή&#8221; για τη ρύθμιση των ρολογιών ήταν μία: Η καμπάνα της εκκλησίας. Η ακρίβεια που προσέφερε αυτή η μέθοδος ήταν αρκετή για τις τότε εφαρμογές. Έπρεπε να μαζευτούν όλοι στην πλατεία του χωριού, στις 3 το μεσημέρι; Η καμπάνα ήταν εκείνη που θύμιζε σε όλους την ώρα της συνάντησης. Θα ερχόταν στις 5 το λεωφορείο; Ησυχία να ακούσουμε πότε θα χτυπήσει η καμπάνα, να πάμε να προϋπαντήσουμε τα αγαπημένα μας πρόσωπα από την Αθήνα. Προφανώς, αυτές τις ιστορίες τις ακούμε μόνο από όσους τις έζησαν. Οι συσκευές μας, όμως, εξακολουθούν να τις βιώνουν ακόμα και σήμερα.

Τι σχέση έχουν οι καμπάνες του ρολογιού της εκκλησίας, με τους υπολογιστές; Γιατί μπορεί να μας ενδιαφέρει κάτι τέτοιο; Αλήθεια, έχετε αναρωτηθεί πώς καταφέρνουν οι υπολογιστές που συνδέονται στο Internet, να έχουν την ίδια ώρα, χωρίς να &#8220;χάνει&#8221; το ρολόι κανενός; Για να λυθούν αυτά τα προβλήματα &#8211;διότι περί προβλημάτων πρόκειται&#8211;, θα μπορούσαμε να είχαμε εγκαταστήσει κάποιο είδος καμπάνας στο Internet. Στην πραγματικότητα, όμως, αντί για καμπάνες χρησιμοποιούνται κάποιοι servers, πάνω στους οποίους συνδέονται τα συστήματα και λαμβάνουν τη σωστή ώρα. Μπορείτε να φαντάζεστε αυτούς τους κόμβους σαν &#8220;reference points&#8221; ή, τέλος πάντων, σαν σημεία αναφοράς για το χρόνο.

Το πρόβλημα του συγχρονισμού των ρολογιών είναι ένα από τα μεγαλύτερα προβλήματα στα κατανεμημένα υπολογιστικά συστήματα. Ευτυχώς, έχουν βρεθεί αρκετές τεχνικές για την αντιμετώπισή του κι έχουν ενσωματωθεί σε ένα σχετικό πρωτόκολλο. Πρόκειται για το Network Time Protocol (NTP), το οποίο αναλαμβάνει τη σωστή μετάδοση της ώρας μέσω δικτύου, καταφέρνοντας να αντισταθμίσει το network latency. Είναι ένα από τα πιο σημαντικά πρωτόκολλα που λειτουργούν στο Internet και γενικότερα στα δίκτυα TCP/IP του πλανήτη μας. Υπάρχουν πολλοί servers που μοιράζουν την ώρα &#8211;πρόκειται για τους λεγόμενους time servers&#8211; και μπορούμε να συνδεθούμε σ&#8217; αυτούς ελεύθερα. Εξάλλου, μεγάλες εταιρείες σαν τη Microsoft και την Apple διαθέτουν τους δικούς τους time servers, για τους χρήστες των λειτουργικών συστημάτων τους.

> Διαβάστε ολόκληρο το άρθρο στο <a href="http://deltahacker.gr/2014/02/28/deltahacker029/" title="deltaHacker 029 - Aurora Invasion Edition" target="_blank" rel="noopener noreferrer nofollow" class="broken_link">deltaHacker 029 (τεύχος Φεβρουαρίου 2014)</a>.
