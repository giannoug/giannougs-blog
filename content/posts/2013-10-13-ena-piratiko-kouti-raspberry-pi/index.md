---
title: Ένα πειρατικό κουτί, με το Raspberry Pi!
date: 2013-10-13T16:37:02+00:00
url: /ena-piratiko-kouti-raspberry-pi/
cover:
    image: ena-piratiko-kouti-me-to-raspberry-pi.jpg
categories:
  - deltaHacker
  - Σοβαρά
tags:
  - piratebox
  - Raspberry Pi

---
Φανταστείτε μια συσκευή στην οποία μπορεί να συνδεθεί οποιοσδήποτε και ν&#8217; ανταλλάξει αρχεία με κάθε άλλον συνδεδεμένο χρήστη, εντελώς ανώνυμα. Σχηματικά μιλώντας, ένα τέτοιο box θα κέντριζε το ενδιαφέρον όλων των επισκεπτών σ&#8217; ένα hacker space ή σε μια παρεμφερή εκδήλωση ή οπουδήποτε αλλού, τέλος πάντων. Ε, λοιπόν, αυτές οι συσκευές υπάρχουν ήδη κι ονομάζονται PirateBoxes. Τι θα λέγατε αν φτιάχναμε κι εμείς ένα, βασιζόμενοι στο αγαπημένο μας Raspberry Pi;

Σε αυτό το άρθρο θα φτιάξουμε το δικό μας PirateBox. Για την κατασκευή θα χρησιμοποιήσουμε ένα Raspberry Pi, ένα USB flash disk κι ένα USB WiFi adapter. Το σύστημά μας θα μπορεί να λειτουργήσει σε κάποιο σταθερό μέρος (π.χ., σ&#8217; ένα hacker space), ενώ με τη βοήθεια ενός power bank (τροφοδοτικό που στηρίζει τη λειτουργία του σε μπαταρίες), θα μπορεί να λειτουργήσει ακόμα και μέσα στην τσάντα μας, σε μια πλατεία ή σε κάποια μάζωξη. Όλα αυτά, φυσικά, για χάρη της ελεύθερης διακίνησης της πληροφορίας!

## Συλλογή hardware

Επιλέξαμε το Raspberry Pi γιατί αποτελεί ένα φθηνό \*και\* φορητό σύστημα Linux. Εξάλλου, μπορούμε να του προσθέσουμε εύκολα οποιαδήποτε εφαρμογή, ενώ εξίσου εύκολα υποστηρίζει και πολλά διαφορετικά περιφερειακά. Για την κατασκευή ενός PirateBox αρκεί οποιαδήποτε έκδοση του Raspberry Pi. Εμείς πάντως χρησιμοποιήσαμε το Model B rev 2, με τα 512MB RAM (Σ.τ.Ε. Αυτό που ακόμη δεν έχω αγοράσει :S)

Σαν αποθηκευτικό χώρο για το PirateBox αποφασίσαμε να χρησιμοποιήσουμε ένα παλιό USB flash disk. Μην φανταστείτε ότι το ψάξαμε ιδιαίτερα, ούτε ότι πήγαμε για ψώνια! Ανοίξαμε το συρτάρι μας, βρήκαμε ένα flash disk των 4GB κι αποφασίσαμε να στηριχτούμε σε αυτό. Προφανώς, όσο μεγαλύτερος είναι ο διαθέσιμος αποθηκευτικός χώρος, τόσο το καλύτερο. Ωστόσο δεν χρειάζεται να ξεπαραδιαστούμε, ούτε θα ωφελούσε σε τίποτα κάποια υπερβολή. Φυσικά, για την αποθήκευση των διακινούμενων δεδομένων θα μπορούσαμε να χρησιμοποιήσουμε και την κάρτα SD του Raspberry Pi. Αυτή η επιλογή όμως κρύβει έναν κίνδυνο: Σε περίπτωση που το σύστημα κολλήσει, ενδέχεται να καταστραφεί κάποια κατάτμηση της κάρτας και να χαθούν δεδομένα!

Για τη σύνδεση των χρηστών χρειαζόμαστε ένα USB WiFi adapter που να λειτουργεί και σαν Access Point (να μπαίνεις σε AP Mode, δηλαδή). Βασικά, μπορούμε να δοκιμάσουμε με οποιοδήποτε WiFi adapter έχουμε και γνωρίζουμε ότι υποστηρίζεται από το Raspberry Pi. Θα πρέπει όμως να τσεκάρουμε το αν λειτουργεί \*και\* σε AP Mode! Αν δεν διαθέτουμε ήδη κάποια συσκευή του είδους, καλό θα ήταν να ρίξουμε μια ματιά στις συσκευές που προτείνονται στο επίσημο site του πρότζεκτ PirateBox&#8230;

> Διαβάστε ολόκληρο το άρθρο στο <a href="http://deltahacker.gr/2013/09/25/deltahacker024/" title="deltaHacker 024 - Long Walks Edition" target="_blank" rel="noopener noreferrer nofollow" class="broken_link">deltaHacker 024 (τεύχος Σεπτεμβρίου 2013)</a>.
